Co się dzieje za kulisami opowiadania:

# Jana
Do tej pory to Jana lepiej rozumiała Jonasa niż Mirella, to jest jej dziwny starszy brat.
Po śmierci matki, ojciec zgorzkniał, zdziwaczał, Jonas jest całkowicie pod jego wpływem od kiedy miał cztery lata.
Jana została wzięta pod opiekę przez kobiety we wsi, za sprawą "guślarki" czy też "Starszej Matki", ale ogólnie ktoś musiał ją wykarmić, skoro jej matka zmarła w połogu.
A teraz Jana pracuje w karczmie, ma kontakt codziennie z mnóstwem ludzi. Jana ma jakieś 16 lat, Jonas jakieś 20 lat.
Ona wie, jaki on jest, ale jest za młoda, żeby mieć do niego cierpliwość.
Mirella ma jakieś 18 lat. Jana i Mirella rozmawiają wcześniej o Jonasie.
Mirella nie wspomina Janie o swoim planie inicjacji Jonasa. Jana coś wyczuwa, ale nie wie, o co chodzi.
Jana zna Mirellę i zna Jonasa. Widzi ich wzajemną fascynację i zdaje sobie sprawę, jak łatwo może dojść do nieporozumienia ze względu na ich charaktery.

# Historia z Duranem i Kasparem
To się zdarzyło trzy miesiące przed wydarzeniami opisanymi w opowiadaniu.
Duran i Kaspar to bracia, są drwalami.
Klara, żona Durana, poroniła.
"Przewróciła się niezdara", tak powiedział Duran.
Starsza Matka wysłała Mirellę, aby pomogła Klarze.
Mirella, kiedy myła Klarę, zauważyła ślady maltretowania.
Klara upierała się, że to był wypadek, ale Mirella zauważyła, jak bardzo boi się męża.
Naiwnie i impulsywnie wyrzuciła mu to wszystko w twarz.
Duran postanowił dać jej nauczkę, żeby się nie wtrącała w cudze sprawy i trzymała język za zębami.
Zawołał Kaspara, wykręcili jej ręce i zawlekli za wieś do zagajnika.
Tam napotkał ich Jonas, kiedy się nad nią pastwili.
Jonas jednym ciosem złamał Duranowi szczękę. Kaspar zdążył uciec.
Mirella nastawiła Duranowi szczękę, stwierdziła, że trzeba go jakoś dostarczyć do Klary.
Jonas postanowił użyć w tym celu wózka na zwłoki.
Ojciec przypomniał Jonasowi, że nie do tego służy, ale nie zabronił mu.
Razem przywieźli nieprzytomnego Durana ze złamaną szczęką do Klary.
"Przewrócił się niezdara", oświadczyła wesoło Mirella.
Duran był zdany na opiekę kobiet, nad którymi wcześniej się pastwił.
Szczęka się zrosła, ale Duran mógł tylko niewyraźnie mamrotać.
Nie mógł znieść upokorzenia i opuścił wieś. Nikt o nim więcej nie słyszał.

# Intencje Mirelli
Mirella go wybiera Jonasa do rytuału płodności nie dlatego, żeby go wykorzystać, wręcz przeciwnie.
Chce wykorzystać rytuał, żeby się zbliżyć do Jonasa. Chce wykorzystać zbliżenie fizycznie, żeby się zbliżyć do niego emocjonalnie.
Długo czekała na tę chwilę. Po rozmowie z Janą wie, że świat Jonasa jest bardzo fizyczny, kluczem jest ciało i zmysły.
Jonas jej imponuje. Swoją lojalnością, opiekuńczością, swoją siłą.
Czuje się przy nim bezpiecznie, swobodnie. Nawet jest na siebie zła, kiedy odruchowo wygadała fragment tajemnej receptury.
Jonas źle to odebrał, wziął to do siebie. Mirella nie zdawała sobie z tego sprawy. To typowe nieporozumienie między nimi.
Przed świętem Mirella faktycznie była bardzo zajęta. Zostanie Córką Danu jest dla niej bardzo ważne, to determinuje całe jej życie.

# Strażnik Umarłych
Jonas i jego ojciec to grabarze mieszkający przy cmentarzu, w pewnym oddaleniu od wsi.
Sam ich widok kojarzy się ze śmiercią. Przypomina o śmierci.
Słowa "zapach matki" zawierają ważną wskazówkę: Jonas początkowo był wychowywany przez obydwoje rodziców. Matka mieszkała z nimi.
Jakob miał żonę. Po jej śmierci zgorzkniał, stał się oschły i ponury.
Rola Strażnika Umarłych nie wyklucza założenia rodziny. Wręcz przeciwnie, przedłużenie rodu i przekazanie urzędu męskiemu potomkowi jest istotne.
Wniosek: istnieje potencjalna szczęśliwa przyszłość: Jonas i Mirella mogą wspólnie wychowywać dziecko.

# Plan wioski
Wieś ma formę owalnicy, w której zagrody są zwarcie w krąg wokół środkowego placu.
Wioska jest ufortyfikowana, otoczona palisadą, o którą oparte są budynki.
Do wioski prowadzą cztery bramy z czterech stron świata.
Północna brama jest przy głównym szlaku, dlatego jest tam karczma z zajazdem. Po drugiej stronie szlaku jest rzeka, przy której jest przystań oraz młyn.
Południowa brama prowadzi na pola uprawne.
Wschodnia brama prowadzi do głównego szlaku biegnącego przez las. Na wschód od wioski jest chata guślarki ukryta w lesie.
Zachodnia brama prowadzi do świątyni i cmentarza, przy którym jest dom Jonasa, Jany i ich ojca.

# Atak na wioskę
Tarwos i garany to są pół-ludzie, pół-zwierzęta. Częściowo rozumne. Potrafią walczyć zdobyczną bronią a także sami wytwarzać prymitywne włócznie.
Obszar, gdzie roi się od takich potworów położony jest bardzo daleko od wsi. Bardzo rzadko, raz na kilkadziesiąt lat, zdarza się, że pojedyncze grupy zapuszczają się aż na te tereny.
Wioska jest narażona na różne inne ataki. Dlatego też jest ufortyfikowana, otoczona palisadą. Wszystkie cztery bramy są strzeżone i zamykane na noc.
Powodem ataku było przywabienie bestii przez odgłosy świątecznej zabawy. Wdarły się południową bramą, kiedy próbował przed nimi uciec Kaspar.
To zdarzenie losowe, niezależne. Odpowiednikiem w historycznym średniowieczu mógłby być najazd wikingów. Jeden Tarwos, pięć Garanów.
Docierają do głównego placu. Garany atakują ludzi bawiących się wokół ogniska. Jest wielu rannych. Ginie Lena (dziewczynka) i Peire. Tarwos odrąbuje mu głowę i wznosi wysoko.
Ktoś dzwoni na alarm. Ludzie chowają się w spichlerzu i tam barykadują.
Część ludzi ucieka zachodnią bramą, docierają do ojca Jonasa, który rusza na pomoc. W innej części wioski organizuje się zbrojna grupa.
Do wioski dociera ojciec Jonasa. Garany próbują dostać się do spichlerza. Uzbrojona (w narzędzia) grupa mieszkańców rzuca się na nich. Falko przebija jednego z nich widłami. Drugi wbija mu w plecy włócznię.
Ojciec Jonasa z zaskoczenia trafia Tarwosa w pęcinę. Ucieka przed nim na podwórze z drewutnią, wściekły Tarwos goni go. Zabija go toporem, samemu przy tym nadziewając się na rydel.
Tarwos był ich przewodnikiem, jest najpotężniejszy. Garany podążają za nim ślepo, dlatego po śmiertelnym ranieniu tarwosa przez Jakoba, uciekają za nim. To kończy atak.
Bestie uciekają wschodnią bramą, tratują po drodze Raimona.

# Religia
W świecie przedstawionym stary porządek został zastąpiony nowym. Analogicznie do chrześcijaństwa zastępującego pogaństwo.
Można się domyślać, że nie nastąpiło to pokojowo.
Kult Danu jest zakazany. Receptury są ściśle strzeżoną tajemnicą. Tylko wtajemniczeni wiedzą o Nemetonie.
Groźba Mirelli (spalą mnie na stosie) jest realna.
Nowy porządek symbolizują nazwy romańskie, a także z naszej tradycji chrześcijańskiej: Kaspar, Baltazar. Stary porządek to nazwy celtyckie.
Mirella służy staremu porządkowi. Jonas służy nowemu, funkcja Strażnika Umarłych podlega bezpośrednio kapłanom nowego porządku.
To, że Mirella jest zła na siebie, że wygadała fragment receptury, nie znaczy, że Jonasowi nie ufa. Ostrzega go, ale ma do niego pełne zaufanie. Jest zła, że stało się to mimowolnie.

# Trauma
Narracja fragmentu opowiadania, w którym Jonas zwozi ciała do świątyni, odzwierciedla stan dysocjacji, w który wpada Jonas w reakcji na traumę.
Objawy tego stanu to:
1. Percepcja tunelowa i fragmentacja obrazu
Mózg przestaje rejestrować rzeczywistość jako spójną całość i skupia się na wyizolowanych detalach. Pozwala to uniknąć konfrontacji z rzeczywistością.
2. Afekt płaski i znieczulenie emocjonalne
Dysocjacja odcina układ limbiczny (ośrodek czucia), zostawiając wyłącznie sferę motoryczną. Gdyby Jonas czuł, że to jego ojciec, nie byłby w stanie ruszyć trzonkiem topora.
3. Depersonalizacja i derealizacja
Jonas obserwuje otoczenie, jakby oglądał film lub patrzył na siebie z boku. Atak siostry nie wywołuje w nim reakcji obronnej ani emocjonalnej.
4. Selektywna głuchota
Mózg odcina nadmiar bodźców, aby nie dopuścić do przeciążenia poznawczego. Jonas nie słyszy krzyku siostry ani słów Mirelli.
5. Automatyzm, kompulsywne powtarzanie czynności
Automatyzm i powtarzanie tych samych czynności pozwala uniknąć załamania psychicznego. Jonas skupia się na ładowaniu ciał na wózek i pchaniu go przed sobą, bo jest to stała i pewna czynność.
6. Rozszczepienie czasu i dezorientacja
Trauma rozbija strukturę czasu. Przeszłość i teraźniejszość stają się jednym, mętnym obrazem.
7. Mutyzm
Jonas nie jest w stanie mówić. Może jedynie powtarzać kiwnięcia głową.
8. Stupor
Kiedy powtarzane automatyczne czynności ustają, Jonas nie jest w stanie się ruszyć. Mirella, przytulając i ściskając Jonasa (bodziec fizyczny), tak naprawdę osiąga swój cel: dociera do niego emocjonalnie, w jego umyśle pojawia się intencja: chce odwzajemnić uścisk. Nie wie o tym jednak, bo jego wola jest sparaliżowana. Jonas nie może wykonać czynności, która nie jest wyuczona i automatyczna.

# Ziemia
Wieś, pola uprawne i cmentarz powstały na terenie polodowcowym, na którym osadziła się glina zwałowa, tworząc morenę denną, w której utkwiły fragmenty skały krystalicznej przywleczone przez lądolód. Powstała tam rzeka, która wcięła się głęboko w polodowcowe wysoczyzny, tworząc terasy. Rósł tu gęsty las liściasty (grąd). Korzenie dębów i grabów penetrowały glinę, rozluźniając ją. Opady deszczu, przesiąkając przez leśną ściółkę, nabierały lekko kwaśnego odczynu. Woda ta systematycznie wypłukiwała najdrobniejsze cząsteczki iłu z górnych warstw i osadzała je niżej – tak powstały wyraźne warstwy. Pola uprawne i cmentarz powstały na terenie, gdzie las został wykarczowany. Cmentarz został zlokalizowany na wyższej terasie nadzalewowej. Dzięki temu chowane ciała są chronione przed wodą rzeczną i izolowane przez glinę od głębszych wód gruntowych. Powyższe procesy doprowadziły do powstania typowej gleby płowej o profilu Ap-Et-Bt-C. (antropogeniczny poziom próchniczy, poziom eluwialny, poziom iluwialny, skała macierzysta)
Jonas, kopiąc grób, w ciągu dwóch godzin przekopał się przez historię ostatnich 20 000 lat.
Właśnie tyle lat tkwił tam granitowy głaz narzutowy, dopóki Jonas go stamtąd nie usunął. Jak tego dokonał?
Atak furii spowodował uwolnienie adrenaliny, która tymczasowo zniosła normalne limity neurologiczne chroniące ciało przed uszkodzeniem, umożliwiając ogromny wysiłek fizyczny. Po usunięciu kamienia nastąpił nagły spadek adrenaliny, po czym ogromny dług tlenowy wywołał drżenie mięśniowe i silne osłabienie organizmu.
